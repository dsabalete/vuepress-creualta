---
title: Qui som
---

## Dades del club:

Nom: CREU ALTA SABADELL BÀSQUET CLUB
Any de fundació: 1998.
Domicili social: Crta. Prats 99 08208 Sabadell.
Pista de joc: Pavelló de Cal Balsach i CEIP Creu Alta

Web: [creualtabasquet.cat](creualtabasquet.cat)

ACTUALITZAT:OCTUBRE DE 2009

## Història:

El club Creu Alta Sabadell Bàsquet va ser creat per iniciativa dels membres de la secció de bàsquet del club esportiu Maristes Sabadell que després de molts anys es dissolia per diversos problemes. El seu president, Agustí Forrellat, va ser el principal impulsor per crear el nou club.
Van col·laborar en la creació del nou club els membres del Creu Alta Sabadell Handbol. En especial el seu directiu, Miquel Jordà.
També l'Ajuntament de Sabadell va donar el seu suport amb el recolzament del Sr. Regidor d'esports en aquells moments Josep Manel Piedrafita.
Una vegada en marxa el nou club es van adherir els membres del bàsquet Salesians, Manel Bometón i Armand Quiles.
Alguns entrenadors d'altres clubs també es van sumar al club: Oriol Martín, Lluis Lindo i Marc Comellas entre d'altres.
L' Enric Campos després d'haver treballat disset anys com a director de l'escola de bàsquet del Joventut de Badalona també es va afegir al projecte com a col·laborador esportiu.
L'any en què es fundà el club (temporada 1998-1999) inicià la seva activitat a l'escola Joanot Alisanda amb un equip sènior (ascens a tercera A), un equip sub22, un júnior, un cadet i un infantil.
La temporada 1999-2000 varem entrar al nou pavelló de Cal Balsach actual seu esportiva.
El juny del 2000 la junta directiva va dimitir i se'n va crear una de nova.
A partir de la temporada 2000-2001 el nou president, Enric Campos, canvia la filosofia del club marcant nous objectius. A partir d'aleshores la intenció del club serà crear una escola de bàsquet i prescindir dels equips majors de 18 anys.
La temporada 2001-2002 es signa un conveni de col·laboració entre La Unió de Bàsquet Sabadell i el Creu Alta Sabadell Bàsquet. Conjuntament els dos clubs amb el suport de l´Ajuntament de Sabadell treballen en un projecte d'esport per fomentar el bàsquet dins la ciutat.

El 2008 el Creu Alta Sabadell Bàsquet celebra els seus 10 anys d'història amb molts actes, destacant un torneig i una festa participativa per tot el barri de la Creu Alta.
Durant el 2008 per tal de potenciar els nostres futurs valors es pren la decisió de que a partir d'ara el nostre júnior 1 participi en la segona màxima categoria del bàsquet català, durant l'estiu es van jugar les fases assolin l'ascens de forma brillant a Interterritorial i mantenint la categoria en una molt bona temporada, els tècnics va ser Roger Pérez, Albert Robledillo i Dome Martinez.

La temporada 2008-2009 s'estableixen importants vincles amb C.E.Escola del Carme per tal de treballar conjuntament en projectes de bàsquet femení i masculí com la cessió de jugadores i jugadors i campus.
Durant la temporada 2008-2009 desapareix el primer equip de la Unió Bàsquet Sabadell i iniciem relacions amb el C.E.Sant Nicolau per tal de cedir jugadors a partir dels 18 anys i que jugadors júniors del Creu Alta de projecció entrenin amb l'equip EBA , d'aquesta manera en un futur podrien formar part d'un equip sènior professional.

En la temporada 2009-2010 assolim el rècord de participants de l'entitat i som el primer club de Catalunya amb més equips cadets masculins inscrits , un total de 7.

El Creu Alta Sabadell Bàsquet organitza Campus d'estiu i d'hivern i activitats de promoció de la base.

Actualment el club té un volum de més de 400 jugadors/es i 30 entrenadors i entrenadores, 26 equips federats i escolars entre 8 i 18 anys i una gran escola de bàsquet amb nens i nenes de 5 a 8 anys.
L'entitat ha rebut alguns premis durant aquests anys:

- Premi a la projecció esportiva en vàries edicions de la festa de l'esport sabadellenc.
- Premi de la Unió de Consells Esportius de Catalunya.
- Premi a la integració social a través de l'esport.
- Premi a la millor entitat de bàsquet del 2005 per la Associació de Clubs de Bàsquet de Sabadell.

El Creu Alta Sabadell Bàsquet és una entitat del barri que treballa per al barri i per la ciutat. Actualment és una escola de bàsquet creada per formar persones i esportistes que garanteix a tothom participar en el nostre club des dels 5 fins als 18 anys en els nostres nombrosos equips.
